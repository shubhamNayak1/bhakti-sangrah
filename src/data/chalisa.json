[
    {
      "id": 1,
      "title": "।। हनुमान चालीसा ।।",
      "text": "दोहा :\n\nश्रीगुरु चरन सरोज रज, निज मनु मुकुरु सुधारि।\nबरनऊं रघुबर बिमल जसु, जो दायकु फल चारि।। \nबुद्धिहीन तनु जानिके, सुमिरौं पवन-कुमार।\nबल बुद्धि बिद्या देहु मोहिं, हरहु कलेस बिकार।। \n \nचौपाई :\n \nजय हनुमान ज्ञान गुन सागर।\nजय कपीस तिहुं लोक उजागर।।\n \nरामदूत अतुलित बल धामा।\nअंजनि-पुत्र पवनसुत नामा।।\n \nमहाबीर बिक्रम बजरंगी।\nकुमति निवार सुमति के संगी।।\n \nकंचन बरन बिराज सुबेसा।\nकानन कुंडल कुंचित केसा।।\n \nहाथ बज्र औ ध्वजा बिराजै।\nकांधे मूंज जनेऊ साजै।\n \nसंकर सुवन केसरीनंदन।\nतेज प्रताप महा जग बन्दन।।\n \nविद्यावान गुनी अति चातुर।\nराम काज करिबे को आतुर।।\n \nप्रभु चरित्र सुनिबे को रसिया।\nराम लखन सीता मन बसिया।।\n \nसूक्ष्म रूप धरि सियहिं दिखावा।\nबिकट रूप धरि लंक जरावा।।\n \nभीम रूप धरि असुर संहारे।\nरामचंद्र के काज संवारे।।\n \nलाय सजीवन लखन जियाये।\nश्रीरघुबीर हरषि उर लाये।।\n \nरघुपति कीन्ही बहुत बड़ाई।\nतुम मम प्रिय भरतहि सम भाई।।\n \nसहस बदन तुम्हरो जस गावैं।\nअस कहि श्रीपति कंठ लगावैं।।\n \nसनकादिक ब्रह्मादि मुनीसा।\nनारद सारद सहित अहीसा।।\n \nजम कुबेर दिगपाल जहां ते।\nकबि कोबिद कहि सके कहां ते।।\n \nतुम उपकार सुग्रीवहिं कीन्हा।\nराम मिलाय राज पद दीन्हा।।\n \nतुम्हरो मंत्र बिभीषन माना।\nलंकेस्वर भए सब जग जाना।।\n \nजुग सहस्र जोजन पर भानू।\nलील्यो ताहि मधुर फल जानू।।\n \nप्रभु मुद्रिका मेलि मुख माहीं।\nजलधि लांघि गये अचरज नाहीं।।\n \nदुर्गम काज जगत के जेते।\nसुगम अनुग्रह तुम्हरे तेते।।\n \nराम दुआरे तुम रखवारे।\nहोत न आज्ञा बिनु पैसारे।।\n \nसब सुख लहै तुम्हारी सरना।\nतुम रक्षक काहू को डर ना।।\n \nआपन तेज सम्हारो आपै।\nतीनों लोक हांक तें कांपै।।\n \nभूत पिसाच निकट नहिं आवै।\nमहाबीर जब नाम सुनावै।।\n \nनासै रोग हरै सब पीरा।\nजपत निरंतर हनुमत बीरा।।\n \nसंकट तें हनुमान छुड़ावै।\nमन क्रम बचन ध्यान जो लावै।।\n \nसब पर राम तपस्वी राजा।\nतिन के काज सकल तुम साजा।\n \nऔर मनोरथ जो कोई लावै।\nसोइ अमित जीवन फल पावै।।\n \nचारों जुग परताप तुम्हारा।\nहै परसिद्ध जगत उजियारा।।\n \nसाधु-संत के तुम रखवारे।\nअसुर निकंदन राम दुलारे।।\n \nअष्ट सिद्धि नौ निधि के दाता।\nअस बर दीन जानकी माता।।\n \nराम रसायन तुम्हरे पासा।\nसदा रहो रघुपति के दासा।।\n \nतुम्हरे भजन राम को पावै।\nजनम-जनम के दुख बिसरावै।।\n \nअन्तकाल रघुबर पुर जाई।\nजहां जन्म हरि-भक्त कहाई।।\n \nऔर देवता चित्त न धरई।\nहनुमत सेइ सर्ब सुख करई।।\n \nसंकट कटै मिटै सब पीरा।\nजो सुमिरै हनुमत बलबीरा।।\n \nजै जै जै हनुमान गोसाईं।\nकृपा करहु गुरुदेव की नाईं।।\n \nजो सत बार पाठ कर कोई।\nछूटहि बंदि महा सुख होई।।\n \nजो यह पढ़ै हनुमान चालीसा।\nहोय सिद्धि साखी गौरीसा।।\n \nतुलसीदास सदा हरि चेरा।\nकीजै नाथ हृदय मंह डेरा।। \n \nदोहा :\n \nपवन तनय संकट हरन, मंगल मूरति रूप।\nराम लखन सीता सहित, हृदय बसहु सुर भूप।।\n॥ इति हनुमान चालीसा सम्पूर्ण ॥"
    },
    {
        "id": 2,
        "title": "।। श्री शनि चालीसा ।।",
        "text": "दोहा :\n\nजय गणेश गिरिजा सुवन, मंगल करण कृपाल।\nदीनन के दुख दूर करि, कीजै नाथ निहाल॥\nजय जय श्री शनिदेव प्रभु, सुनहु विनय महाराज।\nकरहु कृपा हे रवि तनय, राखहु जन की लाज॥\n\n चौपाई :\nजयति जयति शनिदेव दयाला।\nकरत सदा भक्तन प्रतिपाला॥\n \nचारि भुजा, तनु श्याम विराजै।\nमाथे रतन मुकुट छबि छाजै॥\n \nपरम विशाल मनोहर भाला।\nटेढ़ी दृष्टि भृकुटि विकराला॥\n \nकुण्डल श्रवण चमाचम चमके।\nहिय माल मुक्तन मणि दमके॥\n \nकर में गदा त्रिशूल कुठारा।\nपल बिच करैं अरिहिं संहारा॥\n \nपिंगल, कृष्णो, छाया नन्दन।\nयम, कोणस्थ, रौद्र, दुखभंजन॥\n \nसौरी, मन्द, शनी, दश नामा।\nभानु पुत्र पूजहिं सब कामा॥\nजा पर प्रभु प्रसन्न ह्वैं जाहीं।\nरंकहुँ राव करैं क्षण माहीं॥\n \nपर्वतहू तृण होई निहारत।\nतृणहू को पर्वत करि डारत॥\n \nराज मिलत बन रामहिं दीन्हयो।\nकैकेइहुँ की मति हरि लीन्हयो॥\n \nबनहूँ में मृग कपट दिखाई।\nमातु जानकी गई चुराई॥\n \nलखनहिं शक्ति विकल करिडारा।\nमचिगा दल में हाहाकारा॥\n \nरावण की गति-मति बौराई।\nरामचन्द्र सों बैर बढ़ाई॥\n \nदियो कीट करि कंचन लंका।\nबजि बजरंग बीर की डंका॥\n \nनृप विक्रम पर तुहि पगु धारा।\nचित्र मयूर निगलि गै हारा॥\n \nहार नौलखा लाग्यो चोरी।\nहाथ पैर डरवायो तोरी॥\n \nभारी दशा निकृष्ट दिखायो।\nतेलिहिं घर कोल्हू चलवायो॥\n \nविनय राग दीपक महं कीन्हयों।\nतब प्रसन्न प्रभु ह्वै सुख दीन्हयों॥\n \nहरिश्चन्द्र नृप नारि बिकानी।\nआपहुं भरे डोम घर पानी॥\n \nतैसे नल पर दशा सिरानी।\nभूंजी-मीन कूद गई पानी॥\n \nश्री शंकरहिं गह्यो जब जाई।\nपारवती को सती कराई॥\n \nतनिक विलोकत ही करि रीसा।\nनभ उड़ि गयो गौरिसुत सीसा॥\n \nपाण्डव पर भै दशा तुम्हारी।\nबची द्रौपदी होति उघारी॥\n \nकौरव के भी गति मति मारयो।\nयुद्ध महाभारत करि डारयो॥\n \nरवि कहँ मुख महँ धरि तत्काला।\nलेकर कूदि परयो पाताला॥\n \nशेष देव-लखि विनती लाई।\nरवि को मुख ते दियो छुड़ाई॥\n \nवाहन प्रभु के सात सुजाना।\nजग दिग्गज गर्दभ मृग स्वाना॥\n \nजम्बुक सिंह आदि नख धारी।\nसो फल ज्योतिष कहत पुकारी॥\n \nगज वाहन लक्ष्मी गृह आवैं।\nहय ते सुख सम्पति उपजावैं॥\n \nगर्दभ हानि करै बहु काजा।\nसिंह सिद्धकर राज समाजा॥\n \nजम्बुक बुद्धि नष्ट कर डारै।\nमृग दे कष्ट प्राण संहारै॥\n \nजब आवहिं प्रभु स्वान सवारी।\nचोरी आदि होय डर भारी॥\n \nतैसहि चारि चरण यह नामा।\nस्वर्ण लौह चाँदी अरु तामा॥\n \nलौह चरण पर जब प्रभु आवैं।\nधन जन सम्पत्ति नष्ट करावैं॥\n \nसमता ताम्र रजत शुभकारी।\nस्वर्ण सर्व सर्व सुख मंगल भारी॥\n \nजो यह शनि चरित्र नित गावै।\nकबहुं न दशा निकृष्ट सतावै॥\n \nअद्भुत नाथ दिखावैं लीला।\nकरैं शत्रु के नशि बलि ढीला॥\n \nजो पण्डित सुयोग्य बुलवाई।\nविधिवत शनि ग्रह शांति कराई॥\n \nपीपल जल शनि दिवस चढ़ावत।\nदीप दान दै बहु सुख पावत॥\n \nकहत राम सुन्दर प्रभु दासा।\nशनि सुमिरत सुख होत प्रकाशा॥\n \nदोहा :\n\nपाठ शनिश्चर देव को, की हों 'भक्त' तैयार।\nकरत पाठ चालीस दिन, हो भवसागर पार॥\n॥ इति श्री शनि चालीसा सम्पूर्ण ॥"
    },
    {
        "id": 3,
        "title": "।। शिव चालीसा ।।",
        "text": "दोहा :\nजय गणेश गिरिजा सुवन,\nमंगल मूल सुजान । \nकहत अयोध्यादास तुम,\nदेहु अभय वरदान ॥\nचौपाई:\nजय गिरिजा पति दीन दयाला । सदा करत सन्तन प्रतिपाला ॥\nभाल चन्द्रमा सोहत नीके । कानन कुण्डल नागफनी के ॥\nअंग गौर शिर गंग बहाये । मुण्डमाल तन क्षार लगाए ॥\nवस्त्र खाल बाघम्बर सोहे । छवि को देखि नाग मन मोहे ॥\nमैना मातु की हवे दुलारी । बाम अंग सोहत छवि न्यारी ॥\nकर त्रिशूल सोहत छवि भारी । करत सदा शत्रुन क्षयकारी ॥\nनन्दि गणेश सोहै तहँ कैसे । सागर मध्य कमल हैं जैसे ॥\nकार्तिक श्याम और गणराऊ । या छवि को कहि जात न काऊ ॥\nदेवन जबहीं जाय पुकारा । तब ही दुख प्रभु आप निवारा ॥\nकिया उपद्रव तारक भारी । देवन सब मिलि तुमहिं जुहारी ॥\nतुरत षडानन आप पठायउ । लवनिमेष महँ मारि गिरायउ ॥\nआप जलंधर असुर संहारा । सुयश तुम्हार विदित संसारा ॥\nत्रिपुरासुर सन युद्ध मचाई । सबहिं कृपा कर लीन बचाई ॥\nकिया तपहिं भागीरथ भारी । पुरब प्रतिज्ञा तासु पुरारी ॥\nदानिन महँ तुम सम कोउ नाहीं । सेवक स्तुति करत सदाहीं ॥\nवेद नाम महिमा तव गाई। अकथ अनादि भेद नहिं पाई ॥\nप्रकटी उदधि मंथन में ज्वाला । जरत सुरासुर भए विहाला ॥\nकीन्ही दया तहं करी सहाई । नीलकण्ठ तब नाम कहाई ॥\nपूजन रामचन्द्र जब कीन्हा । जीत के लंक विभीषण दीन्हा ॥\nसहस कमल में हो रहे धारी । कीन्ह परीक्षा तबहिं पुरारी ॥\nएक कमल प्रभु राखेउ जोई । कमल नयन पूजन चहं सोई ॥\nकठिन भक्ति देखी प्रभु शंकर । भए प्रसन्न दिए इच्छित वर ॥\nजय जय जय अनन्त अविनाशी । करत कृपा सब के घटवासी ॥\nदुष्ट सकल नित मोहि सतावै । भ्रमत रहौं मोहि चैन न आवै ॥\nत्राहि त्राहि मैं नाथ पुकारो । येहि अवसर मोहि आन उबारो ॥\nलै त्रिशूल शत्रुन को मारो । संकट से मोहि आन उबारो ॥\nमात-पिता भ्राता सब होई । संकट में पूछत नहिं कोई ॥\nस्वामी एक है आस तुम्हारी । आय हरहु मम संकट भारी ॥\nधन निर्धन को देत सदा हीं । जो कोई जांचे सो फल पाहीं ॥\nअस्तुति केहि विधि करैं तुम्हारी । क्षमहु नाथ अब चूक हमारी ॥\nशंकर हो संकट के नाशन । मंगल कारण विघ्न विनाशन ॥\nयोगी यति मुनि ध्यान लगावैं । शारद नारद शीश नवावैं ॥\nनमो नमो जय नमः शिवाय । सुर ब्रह्मादिक पार न पाय ॥\nजो यह पाठ करे मन लाई । ता पर होत है शम्भु सहाई ॥\nॠनियां जो कोई हो अधिकारी । पाठ करे सो पावन हारी ॥\nपुत्र हीन कर इच्छा जोई । निश्चय शिव प्रसाद तेहि होई ॥\nपण्डित त्रयोदशी को लावे । ध्यान पूर्वक होम करावे ॥\nत्रयोदशी व्रत करै हमेशा । ताके तन नहीं रहै कलेशा ॥\nधूप दीप नैवेद्य चढ़ावे । शंकर सम्मुख पाठ सुनावे ॥\nजन्म जन्म के पाप नसावे । अन्त धाम शिवपुर में पावे ॥\nकहैं अयोध्यादास आस तुम्हारी । जानि सकल दुःख हरहु हमारी ॥\nदोहा :\nनित्त नेम कर प्रातः ही,\nपाठ करौं चालीसा । \nतुम मेरी मनोकामना,\nपूर्ण करो जगदीश ॥\nमगसर छठि हेमन्त ॠतु,\nसंवत चौसठ जान । \nअस्तुति चालीसा शिवहि,\nपूर्ण कीन कल्याण ॥"
       },
    {
        "id": 4,
        "title": "।। श्री दुर्गा चालीसा ।।",
        "text": "नमो नमो दुर्गे सुख करनी । नमो नमो दुर्गे दुःख हरनी॥\nनिरंकार है ज्योति तुम्हारी । तिहूं लोक फैली उजियारी॥\nशशि ललाट मुख महाविशाला । नेत्र लाल भृकुटि विकराला॥\nरूप मातु को अधिक सुहावे । दरश करत जन अति सुख पावे॥\nतुम संसार शक्ति लै कीना । पालन हेतु अन्न धन दीना॥\nअन्नपूर्णा हुई जग पाला । तुम ही आदि सुन्दरी बाला॥\nप्रलयकाल सब नाशन हारी । तुम गौरी शिवशंकर प्यारी॥\nशिव योगी तुम्हरे गुण गावें । ब्रह्मा विष्णु तुम्हें नित ध्यावें॥\nरूप सरस्वती को तुम धारा । दे सुबुद्धि ऋषि मुनिन उबारा॥\nधरयो रूप नरसिंह को अम्बा । परगट भई फाड़कर खम्बा॥\nरक्षा करि प्रह्लाद बचायो । हिरण्याक्ष को स्वर्ग पठायो॥\nलक्ष्मी रूप धरो जग माहीं । श्री नारायण अंग समाहीं॥\nक्षीरसिन्धु में करत विलासा । दयासिन्धु दीजै मन आसा॥\nहिंगलाज में तुम्हीं भवानी । महिमा अमित न जात बखानी॥\nमातंगी अरु धूमावति माता । भुवनेश्वरी बगला सुख दाता॥\nश्री भैरव तारा जग तारिणी । छिन्न भाल भव दुःख निवारिणी॥\nकेहरि वाहन सोह भवानी । लांगुर वीर चलत अगवानी॥\nकर में खप्पर खड्ग विराजै । जाको देख काल डर भाजै॥\nसोहै अस्त्र और त्रिशूला । जाते उठत शत्रु हिय शूला॥\nनगरकोट में तुम्हीं विराजत । तिहुंलोक में डंका बाजत॥\nशुंभ निशुंभ दानव तुम मारे । रक्तबीज शंखन संहारे॥\nमहिषासुर नृप अति अभिमानी । जेहि अघ भार मही अकुलानी॥\nरूप कराल कालिका धारा । सेन सहित तुम तिहि संहारा॥\nपरी गाढ़ संतन पर जब जब । भई सहाय मातु तुम तब तब॥\nअमरपुरी अरु बासव लोका । तब महिमा सब रहें अशोका॥\nज्वाला में है ज्योति तुम्हारी । तुम्हें सदा पूजें नर-नारी॥\nप्रेम भक्ति से जो यश गावें । दुःख दारिद्र निकट नहिं आवें॥\nध्यावे तुम्हें जो नर मन लाई । जन्म-मरण ताकौ छुटि जाई॥\nजोगी सुर मुनि कहत पुकारी । योग न हो बिन शक्ति तुम्हारी॥\nशंकर आचारज तप कीनो । काम अरु क्रोध जीति सब लीनो॥\nनिशिदिन ध्यान धरो शंकर को । काहु काल नहिं सुमिरो तुमको॥\nशक्ति रूप का मरम न पायो । शक्ति गई तब मन पछितायो॥\nशरणागत हुई कीर्ति बखानी । जय जय जय जगदम्ब भवानी॥\nभई प्रसन्न आदि जगदम्बा । दई शक्ति नहिं कीन विलम्बा॥\nमोको मातु कष्ट अति घेरो । तुम बिन कौन हरै दुःख मेरो॥\nआशा तृष्णा निपट सतावें । मोह मदादिक सब बिनशावें॥\nशत्रु नाश कीजै महारानी । सुमिरौं इकचित तुम्हें भवानी॥\nकरो कृपा हे मातु दयाला । ऋद्धि-सिद्धि दै करहु निहाला।।\nजब लगि जिऊं दया फल पाऊं । तुम्हरो यश मैं सदा सुनाऊं ॥\nदुर्गा चालीसा जो कोई गावै । सब सुख भोग परमपद पावै॥\nदेवीदास शरण निज जानी । करहु कृपा जगदम्ब भवानी॥\n॥ इति श्री दुर्गा चालीसा सम्पूर्ण ॥"
    },
    {
        "id": 5,
        "title": "।। माँ काली चालीसा ।।",
        "text": "दोहा :\nजयकाली कलिमलहरण,\nमहिमा अगम अपार । \nमहिष मर्दिनी कालिका,\nदेहु अभय अपार ॥\n\nचौपाई :\nअरि मद मान मिटावन हारी । मुण्डमाल गल सोहत प्यारी ॥\nअष्टभुजी सुखदायक माता । दुष्टदलन जग में विख्याता ॥\nभाल विशाल मुकुट छवि छाजै । कर में शीश शत्रु का साजै ॥\nदूजे हाथ लिए मधु प्याला । हाथ तीसरे सोहत भाला ॥\nचौथे खप्पर खड्ग कर पांचे । छठे त्रिशूल शत्रु बल जांचे ॥\nसप्तम करदमकत असि प्यारी । शोभा अद्भुत मात तुम्हारी ॥\nअष्टम कर भक्तन वर दाता । जग मनहरण रूप ये माता ॥\nभक्तन में अनुरक्त भवानी । निशदिन रटें ॠषी-मुनि ज्ञानी ॥\nमहशक्ति अति प्रबल पुनीता । तू ही काली तू ही सीता ॥\nपतित तारिणी हे जग पालक । कल्याणी पापी कुल घालक ॥\nशेष सुरेश न पावत पारा । गौरी रूप धर्यो इक बारा ॥\nतुम समान दाता नहिं दूजा । विधिवत करें भक्तजन पूजा ॥\nरूप भयंकर जब तुम धारा । दुष्टदलन कीन्हेहु संहारा ॥\nनाम अनेकन मात तुम्हारे । भक्तजनों के संकट टारे ॥\nकलि के कष्ट कलेशन हरनी । भव भय मोचन मंगल करनी ॥\nमहिमा अगम वेद यश गावैं । नारद शारद पार न पावैं ॥\nभू पर भार बढ्यौ जब भारी । तब तब तुम प्रकटीं महतारी ॥\nआदि अनादि अभय वरदाता । विश्वविदित भव संकट त्राता ॥\nकुसमय नाम तुम्हारौ लीन्हा । उसको सदा अभय वर दीन्हा ॥\nध्यान धरें श्रुति शेष सुरेशा । काल रूप लखि तुमरो भेषा ॥\nकलुआ भैंरों संग तुम्हारे । अरि हित रूप भयानक धारे ॥\nसेवक लांगुर रहत अगारी । चौसठ जोगन आज्ञाकारी ॥\nत्रेता में रघुवर हित आई । दशकंधर की सैन नसाई ॥\nखेला रण का खेल निराला । भरा मांस-मज्जा से प्याला ॥\nरौद्र रूप लखि दानव भागे । कियौ गवन भवन निज त्यागे ॥\nतब ऐसौ तामस चढ़ आयो । स्वजन विजन को भेद भुलायो ॥\nये बालक लखि शंकर आए । राह रोक चरनन में धाए ॥\nतब मुख जीभ निकर जो आई । यही रूप प्रचलित है माई ॥\nबाढ्यो महिषासुर मद भारी । पीड़ित किए सकल नर-नारी ॥\nकरूण पुकार सुनी भक्तन की । पीर मिटावन हित जन-जन की ॥\nतब प्रगटी निज सैन समेता । नाम पड़ा मां महिष विजेता ॥\nशुंभ निशुंभ हने छन माहीं । तुम सम जग दूसर कोउ नाहीं ॥\nमान मथनहारी खल दल के । सदा सहायक भक्त विकल के ॥\nदीन विहीन करैं नित सेवा । पावैं मनवांछित फल मेवा ॥\nसंकट में जो सुमिरन करहीं । उनके कष्ट मातु तुम हरहीं ॥\nप्रेम सहित जो कीरति गावैं । भव बन्धन सों मुक्ती पावैं ॥\nकाली चालीसा जो पढ़हीं । स्वर्गलोक बिनु बंधन चढ़हीं ॥\nदया दृष्टि हेरौ जगदम्बा । केहि कारण मां कियौ विलम्बा ॥\nकरहु मातु भक्तन रखवाली । जयति जयति काली कंकाली ॥\nसेवक दीन अनाथ अनारी । भक्तिभाव युति शरण तुम्हारी ॥\n\nदोहा :\nप्रेम सहित जो करे,\nकाली चालीसा पाठ । \nतिनकी पूरन कामना,\nहोय सकल जग ठाठ ॥"
    }
]
  